#-*- mode: mandoku-view; -*-
#+DATE: 2015-08-30 21:52:26.392981
#+TITLE: 達變權禪師語錄
#+PROPERTY: CBETA_ID J29nB248
#+PROPERTY: ID KR6q0457
#+PROPERTY: SOURCE Jiaxing Canon Vol. 29, No. B248
#+PROPERTY: VOL 29
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0457_J_005-0811c> 
#+PROPERTY: JUAN 5

 達變權禪師語錄卷第五¶
侍者海澂記錄¶

垂問¶

人人有箇影子寸步不離即不問目瞳無影時如何¶
冤有頭債有主為甚麼桑樹上著箭穀樹上汁出。¶

種麻得麻種豆得豆因甚有善因而招惡果。¶

犀因玩月文生角象被雷驚華入牙即且置文彩未¶
彰己前道將一句來。¶

如如向上沒可安排為甚麼建法幢立宗旨。¶

是法平等無有高下趙州為甚麼三等接人。¶

箭鋒相拄即不問袖裏藏鋒一句作麼生道。¶

風不來對不動為甚麼絕頂無根艸無風自動搖。¶

傾湫倒嶽即不問不涉泥水道將一句來。¶

連朝下雨天人見水是琉璃魚龍見水是窟宅凡夫¶
見水是水餓鬼見水是火衲僧家見作麼生。¶

汝若進一步即迷其理若退一步又失其事若也寂¶
然地又是死漢作麼生免得此過。¶

應病與藥即不問去卻藥忌道將一句來。¶

若也廣尋文義猶如鏡裏求形更乃息念觀空喻似¶
日中逃影不涉二途作麼生道。¶

汾陽道識得拄杖子一生參學事畢泐潭云識得拄¶
杖子入地獄如箭射一等是拄杖子為甚麼有得有¶
失。¶

前三三後三三即不問光前絕後一句作麼生道。¶

不可毀不可贊體若虛空無畔岸即不問通褒貶一¶
句作麼生道。¶

點魚上竹竿一日一千里即不問不涉程途一句作¶
麼生道。¶

少林一脈祖祖相傳因甚道大唐國裏無禪師。¶

有佛處不得住無佛處急走過畢竟向那裏安身立
<pb:KR6q0457_J_005-0812a>¶
命。¶

佛身充滿於法界為甚麼佛法不到北俱盧州。¶

大坐當軒即不問如何是不露鋒骨底句。¶

向上一路千聖不傳達磨西來所為何事。¶

高高峰頂立不解從空放下深深海底行不能步步¶
登高祇如二邊不住中道不居底畢竟如何話會。¶

始從鹿野苑終至跋提河於是二中間未嘗說一字¶
大藏小藏甚處得來。¶

道無心合人人無心合道為甚麼無心猶隔一重關¶
一人有慶兆民咸賴為甚麼庭前生瑞艸好事不如¶
無。¶

古人云施主一粒米大如須彌山若還不了道披毛¶
帶角還祇如頭上角不全身上毛不出且道是何果¶
報。¶

石長無根對山含不動雲因甚又道青山與白雲從¶
來不相到。¶

有水皆涵月無山不帶雲夜月舒光為甚麼碧潭無¶
景。¶

問畣機緣¶

問僧甚處來云國清來師云既是國清為甚麼狼煙¶
遍界匝地刀鎗僧擬議師云上座正鬧在。¶

問孟冬薄寒寒作何色師云且歸煖室商量。¶

問佛與眾生等無差別為甚眾生受佛戒即入諸佛¶
位師云從前汗馬無人識祇要重論盍代功雜碎袈¶
裟佛佛授手威音那畔阿誰傳持師云錫挂玅高新¶
日月衣披亙古舊雲煙那伽常在定無有不定時為¶
甚因戒生定師云為憐三歲子不惜兩莖眉三白羯¶
磨是戒耶和尚阿闍黎乃至袈裟等是戒耶既都不¶
是畢竟以何為戒師云是事如是持。¶

僧參師問打破虛空底人向甚麼處藏身云一毫頭
<pb:KR6q0457_J_005-0812b>¶
上定乾坤師云一毫吞卻山河大地則易山河大地¶
吞卻一毫則難你作麼生會僧無語師云大好一毫¶
頭上定乾坤。¶

問僧情存聖量猶落法塵己見未忘還同滲漏了事¶
衲僧如何受用僧云出頭天外看誰是我般人師云¶
念言語漢未在更道僧無語師便打又僧云隨處得¶
安閒師云亂統作麼僧無語師打云蝦蟆禪又一僧¶
云莫把是非來辨我師云者是長連床上學得底畢¶
竟如何受用僧無語師直打出。¶

問瑩侍者日月傍照三天下正照四天下即不問曰¶
月威光照不到處道將一句來云夜半正明天曉不¶
露師云不是不是更道看者無語師云氣急殺人。¶

問僧甚處來云紹興來師云父母未生前從甚處來¶
云遍界不曾藏師云者是古人底如何是你自己底¶
僧無語師便打。¶

問如何是佛師云禮三拜向你道如何是法師云流¶
通今古如何是僧師云眼橫鼻直僧禮拜師卻問如¶
何是佛僧無語師指露柱云你且向者裏參去。¶

問澂侍者從來水火不同器因甚水裏火發澂云別¶
是一家風瑩侍者云大用現前一僧云山上有鯉魚¶
海底有蓬塵師云者是國一禪師底與你沒交涉僧¶
無語師喝出。¶

問瑩侍者蟄戶不開龍無龍句知你會不得祇如枯¶
木裏龍吟且道是何章句者云悉唎悉唎蘇嚕蘇嚕¶
師云依稀相似彷彿不同。¶

問百尺竿頭即不問縣崖撒手事如何師云分身萬¶
象中。¶

問僧不是心不是佛不是物是箇甚麼僧云某甲不¶
明師云不明處明取云如何是不明處師云黑似漆¶
明如日云畢竟如何是不明處師云山門頭合掌佛
<pb:KR6q0457_J_005-0812c>¶
殿裏燒香。¶

問德雲從來不下玅高峰善財去參因甚卻在別峰¶
相見師云大人境界普賢知。¶

問僧甚處來云湖州來師云湖州有箇端師子即今¶
在甚麼處云湘之南潭之北師云者是耽源底與端¶
師子有甚交涉僧無語師云弄虛頭漢。¶

問僧生路上死人無數熟路上不著活漢你作麼生¶
會云某甲到者裏弓折箭盡求和尚指示師便打。¶

僧問枯木嵒前錯路多如何得不錯路師云看腳下¶
隨問僧枯木嵒前是何意旨僧無語師云寢也未寢¶
見說甚枯木嵒前。¶

僧臨行問兩腳梢空時如何師云走殺闍黎緊峭艸¶
鞋時如何師云絆殺有分僧云朝生便是鳳凰兒師¶
云老鸛未許你在。¶

僧參師問從甚處發足云南嶽師云你道思大師鼻¶
孔長多少云與和尚一般師云你道我鼻孔長多少¶
僧擬議師便打。¶

僧參師問一向在那裏住云福建鼓山師云曾見晏¶
國師否云不曾見師云你不曾在鼓山住。¶

僧問正睡著無寢無想無見無聞主人公拄甚麼處¶
師云我且問你日間浩浩地主人公在甚麼處僧拍¶
桌一下師云此是風力所轉終歸敗壞云瓮中不走¶
鱉師云瓮中不走鱉火裏卻生煙。¶

偈¶

送禪人行腳¶

#+BEGIN_VERSE
「　春光入幕時相識轉盼秋聲又將息艸鞋緊峭別峰¶頭去去叢林須辨的未有常住而不行抹過須彌一¶坦平未有長行而不住堂堂坐斷千差路行即住住¶即行竿頭百尺路縱橫住即行行即住廓周沙界何¶來去從前大道沒遮攔究竟不曾離一步
#+END_VERSE
」
<pb:KR6q0457_J_005-0813a>¶

和石頭回禪師艸菴歌¶

#+BEGIN_VERSE
「　艸菴軒豁堪棲止虎護階前清飆起風月等閒恣吐¶吞重重圍繞好山水住山活計問如何日用頭頭無¶不是古路平世界陡無心合道道方偶一言曾脫野¶狐身鞭艸血流頑石吼劍樹牙血盆口驅耕籍盡饑¶夫有栗棘蓬咬百雜碎喝下須彌山倒走虛空煥若¶金光聚耀古騰今人不喻大千函盍在其中七曜依¶之而順度謾嗟法滅天人憂祇為吾儕識浪遊寶藏¶自家渾不顧癡狂偏愛鏡中頭無住著任喧幽事事¶全彰法法收三萬猊臺方丈著百千獅子一毛頭天¶然古朴家風玅豈羨浮華碧玉甌石頭唱我和酬同¶風未敢必師儔吾愛吾廬雅自玉棲真彈指足千秋
#+END_VERSE
」¶

靈峰山歌¶

#+BEGIN_VERSE
「　古靈峰無內外劫火光中常自在巍然迥出最孤高¶八面玲瓏非向背難描邈超意況未諳入處徒渴仰¶雲裏旃檀香已久風前銕對華初放桂輪輝珠露落¶白銀世界何寥廓夜明簾外任橫身鳥道玄途頻下¶腳峰巒秀谿壑寬水出高原受用便列派分宗能普¶潤澄潭不許老龍眠過量人弘此道銕壁銀山都靠¶倒更將大地作紅爐祖佛聖凡齊鑄造不繇他全在¶己法法收歸掌握裏未來出格好風光總在如今一¶念始絕覆藏難隱諱充塞乾坤無不是毫氂差處隔¶天淵何曾踏著者些子須透徹始知音箇事休於紙¶上尋從來玅語非干舌本有天機海樣深迷即失悟¶即得掣電光中分白黑迅雷粉碎太虛空玉人夢破¶生平惑圜通少偏見多遂成雪曲與巴歌師絃一奏¶群音絕休問如何與若何
#+END_VERSE
」¶

拄杖歌¶

#+BEGIN_VERSE
「　扶傾伴月一拄杖赤體條條寧較樣風埃不著自神¶奇傲雪欺霜有骨壯最圜明何假漆傑出叢林作標
<pb:KR6q0457_J_005-0813b>¶格縱奪事事渾無礙為人不費絲毫力任橫拈憑倒¶卓耗動三有齊震愕疾如金翅攫獰龍遼空劈海何¶須摸顯全提彰大用覿面提持非戲弄鞭起銕牛離¶死水解鍼枯骨知吟痛無背面沒心情豈屬陰陽造¶化生敲磕虛空饒有響橫撾塗毒鼓無聲攜佛祖撐¶乾坤獨拔無門解脫門長於上古而不老後天地極¶而長存
#+END_VERSE
」¶

示禪人¶

#+BEGIN_VERSE
「　至道難明要究明悟來方始出常情獅絃乍奏群音¶絕金翅纔飛眾鳥驚剔起兩眉須自薦聊通一線要¶君醒男兒好具超方眼莫似時流造次行
#+END_VERSE
」¶

除夕¶

#+BEGIN_VERSE
「　道人胸次冷如冰話到年窮似未曾懶補衲衣雲片¶片從他垢面髮鬙鬙通紅不息地爐火獨燿無私古¶殿燈明日斬新條令句敲空作響韻鼟鼟
#+END_VERSE
」¶

和靈澄禪師山居詩¶

#+BEGIN_VERSE
「　因僧問我西來意我話山居不計年樂道人宜窮徹¶骨畏寒我且髮披肩斫將石罅龍須竹筧到廚中象¶眼泉清冷家風誰會得一鉤新月挂簾前
#+END_VERSE
」¶

#+BEGIN_VERSE
「　因僧問我西來意我話山居不計年貝葉謾遮緇素¶眼袈裟難搭利名肩盡驚慈化神移樹若慕真風虎¶送泉自笑生平無伎倆鋤雲幾度薜蘿前
#+END_VERSE
」¶

賦得參差竹影上東窗¶

#+BEGIN_VERSE
「　月上東廓夜未央紙窗筠影拂寒光初疑水墨良工¶玅漸聽蕭疏風韻長快我案前清眼目奇君格外露¶行藏終宵坐對何靈活密室機先代舉揚
#+END_VERSE
」¶

和越五陳居士韻¶

#+BEGIN_VERSE
「　迥出靈嵒結石棚昔人於此悟無生譚禪月殿龍投¶座散步雲梯虎伴行華雨室空難點綴機圜見徹任¶縱橫謾言衣缽無分付千古高標啟後英
#+END_VERSE
」
<pb:KR6q0457_J_005-0813c>¶

壽本師天童和尚五袟¶

#+BEGIN_VERSE
「　巖桂香飄古道場法王初度先重陽望隆海內家風¶闊德被寰中化日長戶外天人爭踴躍座前衲子競¶鏗鏘虛空壽量憑何祝喜聽雷音遍十方
#+END_VERSE
」¶

送友住剡谿¶

#+BEGIN_VERSE
「　幾回清夜話松窗別思悠悠竟莫降片月那堪留去¶景好山自是動眉雙一毛吹起明宗旨寸艸拈來建¶法幢他日儻能期我社不辭迢遞剪寒江
#+END_VERSE
」¶

擬梅送友住大梅寺¶

#+BEGIN_VERSE
「　瘦景離奇異眾芳南枝再發更殊常冷涵玉愛華初¶綻露滴酥懷味奈嘗將領紅英歸上苑不兼粉蜨逐¶霓裳生機豈藉東風力占斷春光轉少陽
#+END_VERSE
」¶

大梅¶

#+BEGIN_VERSE
「　簸箕擊碎虛空藏放出渾身白玉毫唱拍獨聯雲外¶調親疏一劄笑中刀鼯聞密室玄機寂虎建方墳道¶韻高莫謂師歸無處覓大梅山月浸松濤
#+END_VERSE
」¶

龍山¶

#+BEGIN_VERSE
「　高步不從雲水入青山未住已先來三間容納虛空¶小六戶通明晝夜開賓主謾分簾外月是非徒折鏡¶中梅茅菴燒卻名難掩振古洪音響似雷
#+END_VERSE
」¶

亮公¶

#+BEGIN_VERSE
「　虛空講得尚淆訛再喚回頭不較多驀地打翻關捩¶子全身跳出葛藤窠纔離幽谷遷喬木便賣松風入¶翠蘿千古西山名徹遠聲光赫赫滿娑婆
#+END_VERSE
」¶

船子¶

#+BEGIN_VERSE
「　無地無錐徹骨窮空船赤手展家風中流兩岸頻迻¶棹苦海千波任轉蓬透網金鱗纔滯水瀑腮電火急¶飛紅入泥入水華亭老師表江南獨讓雄
#+END_VERSE
」¶

次宋學士靈峰留題韻呈本師和尚¶

#+BEGIN_VERSE
「　幽棲高託入雲天四海禪流走萬千釣入滄波忘際
<pb:KR6q0457_J_005-0814a>¶岸身藏北斗絕中邊孤芳嫩桂開僊苑獨秀靈苗長¶石田最喜祖庭重展拓千斤法擔有人肩
#+END_VERSE
」¶

臘月三鼓出坡口占¶

#+BEGIN_VERSE
「　雞鳴出遠披信步轉山阿鶴髮霜華染鶉衣風箭過¶曲澗水生骨長空月渡河半生行腳事古鏡不須磨
#+END_VERSE
」¶

山居¶

#+BEGIN_VERSE
「　幽鳥林間奏管絃香風澗水盡譚禪客來動問山中¶趣笑指喬松有鶴眠
#+END_VERSE
」¶

#+BEGIN_VERSE
「　折腳鐺煨瓔珞粥空心銚煮澹黃齏現成受用無多¶子贏得疏慵倚杖藜
#+END_VERSE
」¶

荷上露珠¶

#+BEGIN_VERSE
「　輕盈本自瑤階下玅轉風前不露蹤千手大悲難捉¶摸翻身又入水晶宮
#+END_VERSE
」¶

破艸鞋¶

#+BEGIN_VERSE
「　萬壑千峰曾踏斷通身骨露更忘疲而今投老嵒隈¶下臥月眠雲是所宜
#+END_VERSE
」¶

臘月送亡僧值雨¶

#+BEGIN_VERSE
「　濛濛四野凍雲垂火送亡僧冒雨回莫謂去人消息¶斷短牆新放一枝梅
#+END_VERSE
」¶

#+BEGIN_VERSE
「　朔風欲剪素毛新吹落梅華不染塵古徑瀟瀟松底¶雨一般清冷泣同人
#+END_VERSE
」¶

辭世偈¶

五十二年如一寢就裏全機無別共真人無位無生¶
滅梅梢月上清風動臨行句子少人知八面玲瓏無¶
罅縫咄哉四海眾高流莫弄虛頭休打鬨若是無依¶
過量人出生入死能珍重有權有實有照有用八角¶
車輪空裏轉焦磚打著連底凍。¶

佛事¶

挂過堂版風骨嚴冷體性剛堅規模法席號令人天¶
有準有則無倚無偏動則轟轟烈烈靜時密密綿綿
<pb:KR6q0457_J_005-0814b>¶
玉應金舂香積內雲奔水赴雁堂前正當恁麼時如¶
何擊一下云輕輕擊著如雷垢好聽希聲徹大千。¶

六和火光燄燄淨贏贏和上人還會麼直教火裏現¶
全身充塞乾坤絕包裹。¶

澄源火數載叢林木作一旦桶箍爆卻驀然徹底無¶
依直下灑灑落落火光燎著面門時無位真人光爍¶
爍。¶

慧目火大悲千眼非多臨濟一隻非獨果汝慧目圜¶
明照破生死起伏其或未然直下為汝點開徹證本¶
來面目。¶

淨虛化主火者箇師僧逆行順化行平等慈毫無虛¶
詐臨行一段光明洞徹天上天下咦腳跟不動到家¶
鄉常寂光中天不夜。¶

體用火體即用用即體任用縱橫自家底放去收來¶
珠走盤坦然無礙超生死還委悉麼觸處洞然無間¶
隔燿古騰今活潑潑。¶

空如火空如來藏碎祖師關超宗越格一剎那間。¶

雲崖火孤雲自在出沒崖巔放開彌布遍覆三千火¶
雲斂處髑髏乾情與無情等煥然。¶

明通火生死牢關如打徹祖師玄旨便明通臨行一¶
句重相為火入火兮空合空。¶

體圜火無欠無餘絕正偏當人本體自周圜死生洞¶
徹渾無礙劫外今時沒變遷纔擬議隔天淵更入紅¶
爐重鍛過精金火後轉光鮮。¶

周遍火廓徹無依悉周遍無邊剎海不隔線十方世¶
界現全身坐斷古今無背面薦不薦掣電神機光燄¶
燄。¶

蒼石火當陽直指莫疑猜火把頭邊正眼開生死涅¶
槃俱覷破石人撫掌舞三臺。¶

果生火有情因地果還生須悟當生生不生直下分
<pb:KR6q0457_J_005-0814c>¶
明親見徹菩提玅果本圜成。¶

涵宇禪人火佛轉法輪火燄裏雷轟電掣譚玄旨有¶
時燄裏結寒冰有時千華開碓觜禪人若悟目前機¶
與佛同生同住止烈燄光中歸去來騰騰腳底清風¶
起。¶

三一上座火一即三三即一放開捏聚最綿密平生¶
胸次若冰霜處眾謙光還朴質世緣六十又三年撒¶
手便行能事畢且道如何是末後一句優曇華向火¶
中開透骨馨香是今日。¶

曉峰禪人火白晝雷轟電閃爍銕牛掣斷黃金索驀¶
然躍出海門東八臂那吒難捉摸曉禪人能闊綽烈¶
燄光中信腳行清風無限生頭角(預知時至吉祥面逝)。¶

道山火出保社入叢林親師擇友一片苦心未明三¶
八九不免自沈吟今日皮膚俱脫落通身剛骨盡黃¶
金更有轉身一句子直截當陽為君指勝爇門中掉¶
臂行毘盧頂上清風起。¶

冬日為照如火一道神光有照有用以此輔弼叢林¶
以此赤心為眾會得生死一如不會開眼作夢與君¶
覿面提持大似一陽解凍攛火苣云可中瞥地解翻¶
身烈燄爐中飛彩鳳。¶

淨修禪人起龕惟爾淨修積功累德發廣大心為眾¶
竭力衝暑冒寒精勤不息今朝攃手便行指爾超生¶
佛國腳下無私路路通十方俱遍絕行蹤騰身高步¶
毘盧頂蹋倒須彌與別峰。¶

尊嚴比丘尼火生也全機見死也全機見生死不相¶
干獨露本來面本非男女相何妨能轉變石女天明¶
戴帽歸撞破虛空七八片無端驚起富羅山逡巡走¶
入空王殿莫他求須自薦更有末後句為伊通一線¶
烈燄光中綻白蓮大千剎海都開遍。¶

戒微充公起龕叫不應山無陰陽地不露頭角全彰
<pb:KR6q0457_J_005-0815a>¶
意氣時節到來爪牙俱利以杖擊龕云杖頭擊著便¶
翻身師子奮迅恣遊戲　鍛骨生緣八閩往來兩浙¶
德望既充眾咸喜說出入叢林人呼俊傑眉底能舒¶
白玉毫眼中不著黃金屑四十餘年一夢中泥牛走¶
入金毛穴今朝徹底為掀翻窠臼不存好時節末後¶
句為君訣斬新更入洪爐鍛洪爐燄裏寒冰結劫火¶
光中得自繇一片清涼除惱熱(淺葬數年今煆過人普同塔)。¶

眾靈骨起龕四海眾高流大家在者裏示寂有先後¶
歸源無此彼銕牛不臥巟陂真龍豈藏死水密迻一¶
步透重關西方入定東方起　鍛骨死骷髏活龍象¶
逐隊成群東拋西放多年雨打風吹幾度雲封雪葬¶
未能法合古規豈得通身快暢今朝獨露風前指爾¶
單明向上還會麼瞥轉一機急著眼看一齊煆送人¶
紅爐透出白毫光燦爛玅手僧繇畫不成充塞虛空¶
無際岸　普同入塔白銀世界金色身情與無情共¶
一真法源平等何高下總是靈山一會人忘彼我絕¶
疏親箇箇全身無向背人人眼出透金塵今日同歸¶
無縫塔正體堂堂沒卻身諸仁者既是正體堂堂為¶
甚麼沒卻身不見道天曉不露夜半正明。¶

斷塵米頭起龕無榮無辱過生平寢入南柯眼未明¶
遂喝一喝云霹靂一聲昏夢破坦然高步涅槃城¶
　舉火斷除塵垢尚落偏枯要得圜玅絕後再甦華開¶
碓觜笑殺老盧眼中無屑肘後有符火裏翻身能𨁝¶
跳皮膚脫落絕名模。¶

眾靈骨入普同十方薄伽梵三界獨稱尊諸仁如薦¶
得一路涅槃門涅槃門絕遮互八字打開兩手分付¶
無景對下合同船大家齊上無生路。¶

悟塵起龕以杖擊龕云悟塵若悟此三昧生死牢關¶
百雜碎化城不住絕拘留便歸寶所無罣礙祇如腳¶
下無私一句又作麼生道步步絕行蹤通身無向背
<pb:KR6q0457_J_005-0815b>¶
　舉火生老病死苦為人那箇無會得安閒法還他¶
大丈夫悟禪人還會麼拈起死柴頭且向無煙火烈¶
燄光中掉臂行赤灑灑兮淨贏贏無死無生無涅槃¶
偪塞虛空絕包裹。¶

一明火一明不明眼裏無筋自遮自障喪卻生平為¶
爾金鍼一撥通身都是眼睛送入紅爐鍛過無明業¶
識冰清當下豁然親悟入巍巍高踞涅盤城。¶
¶
¶
達變權禪師語錄卷第五